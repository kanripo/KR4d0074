# -*- mode: mandoku-view; -*-
#+TITLE: 王荊公詩注
#+DATE: 2015-08-24 23:53:02.017577
#+PROPERTY: ID KR4d0074
#+PROPERTY: BASEEDITION WYG    
#+PROPERTY: JUAN 提要
<pb:KR4d0074_WYG_000-1a>¶
欽定四庫全書　　　　　集部三¶
　王荆公詩註　　　　　　别集類二(宋/)¶
　　提要¶
　　　　(臣/)䓁謹案王荆公詩註宋李壁撰考宋史及¶
　　　　諸刋本壁或從玉作璧然壁為李燾第三子¶
　　　　其兄曰垕曰塾其弟曰&KR0811;名皆從土則作璧¶
　　　　悮也壁字季章號雁湖居士初以䕃入官後¶
　　　　登進士寜宗朝累遷禮部尚書叅知政事兼¶
<pb:KR4d0074_WYG_000-1b>¶
　　　　同知樞宻院事諡文懿事蹟具宋史本傳是¶
　　　　書乃其謪居臨川時所作劉克荘後村詩話¶
　　　　甞譏其注歸腸一夜繞鍾山句引韓詩不引¶
　　　　吴志註世論安以蟲疑冰句引荘子不引盧¶
　　　　鴻一唐彦謙語指為疎漏然大致捃摭蒐采¶
　　　　具有根據疑則闕之非穿鑿附㑹者比原本¶
　　　　流傳絶少故近代藏書家俱不著録海鹽張¶
　　　　宗松得元人槧本始為校刋集中古今體詩¶
<pb:KR4d0074_WYG_000-2a>¶
　　　　以世行臨川集較之増多七十二首其所佚¶
　　　　者附録巻末考葉紹翁四朝聞見録稱開禧¶
　　　　初韓平原欲興兵遣張嗣古覘敵張還大拂¶
　　　　韓㫖復遣壁壁還與張異詞階是進政府云云¶
　　　　是壁附和權姦以致喪師辱國實墮其家聲¶
　　　　其人殊不足重箋釋之功足禆後學固與¶
　　　　安石之詩均不以人廢云乾隆四十四年七¶
　　　　　月恭校¶
<pb:KR4d0074_WYG_000-2b>¶
　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官(臣/)陸　費　墀¶
#+PROPERTY: JUAN 目録
<pb:KR4d0074_WYG_000-3a>¶
欽定四庫全書　　　　　集部三¶
　王荆公詩注目録　　　　别集類二(宋/)¶
　　巻一¶
　　　古詩¶
　　巻二¶
　　　古詩¶
　　巻三¶
　　　古詩¶
<pb:KR4d0074_WYG_000-3b>¶
　　巻四¶
　　　古詩¶
　　巻五¶
　　　古詩¶
　　巻六¶
　　　古詩¶
　　巻七¶
　　　古詩¶
<pb:KR4d0074_WYG_000-4a>¶
　　巻八¶
　　　古詩¶
　　巻九¶
　　　古詩¶
　　巻十¶
　　　古詩¶
　　巻十一¶
　　　古詩¶
<pb:KR4d0074_WYG_000-4b>¶
　　巻十二¶
　　　古詩¶
　　巻十三¶
　　　古詩¶
　　巻十四¶
　　　古詩¶
　　巻十五¶
　　　古詩¶
<pb:KR4d0074_WYG_000-5a>¶
　　巻十六¶
　　　古詩¶
　　巻十七¶
　　　古詩¶
　　巻十八¶
　　　古詩¶
　　巻十九¶
　　　古詩¶
<pb:KR4d0074_WYG_000-5b>¶
　　巻二十¶
　　　古詩¶
　　巻二十一¶
　　　古詩¶
　　巻二十二¶
　　　律詩¶
　　巻二十三¶
　　　律詩¶
<pb:KR4d0074_WYG_000-6a>¶
　　巻二十四¶
　　　律詩¶
　　巻二十五¶
　　　律詩¶
　　巻二十六¶
　　　律詩¶
　　巻二十七¶
　　　律詩¶
<pb:KR4d0074_WYG_000-6b>¶
　　巻二十八¶
　　　律詩¶
　　巻二十九¶
　　　律詩¶
　　巻三十¶
　　　律詩¶
　　巻三十一¶
　　　律詩¶
<pb:KR4d0074_WYG_000-7a>¶
　　巻三十二¶
　　　律詩¶
　　巻三十三¶
　　　律詩¶
　　巻三十四¶
　　　律詩¶
　　巻三十五¶
　　　律詩¶
<pb:KR4d0074_WYG_000-7b>¶
　　巻三十六¶
　　　律詩¶
　　巻三十七¶
　　　律詩¶
　　巻三十八¶
　　　律詩¶
　　巻三十九¶
　　　律詩¶
<pb:KR4d0074_WYG_000-8a>¶
　　巻四十¶
　　　律詩¶
　　巻四十一¶
　　　律詩¶
　　巻四十二¶
　　　律詩¶
　　巻四十三¶
　　　律詩¶
<pb:KR4d0074_WYG_000-8b>¶
　　巻四十四¶
　　　律詩¶
　　巻四十五¶
　　　律詩¶
　　巻四十六¶
　　　律詩¶
　　巻四十七¶
　　　律詩¶
<pb:KR4d0074_WYG_000-9a>¶
　　巻四十八¶
　　　律詩¶
　　巻四十九¶
　　　律詩¶
　　巻五十¶
　　　律詩¶
#+PROPERTY: JUAN 題辭
<pb:KR4d0074_WYG_000-10a>¶
王荆公詩注題辭¶
王荆公詩五十巻鴈湖先生李壁季章箋注予十年前¶
購得華山馬氏所藏元刻本間取通行臨川集勘之篇¶
目既多寡不同題字亦增損互異乃歎是書之善不獨¶
援据該洽可號王氏功臣也史稱季章嗜學如飢渴羣¶
經百氏搜抉靡遺今鴈湖集既不存其他著録亦盡逸¶
惟是書見稱藝林而流布絶少因重鋟之以廣其傳俾¶
嗜古者得窺先生之藴涵識臨川之意匠而并可正俗¶
<pb:KR4d0074_WYG_000-10b>¶
本之紕繆殆如景星鳯凰争先覩之為快已乾隆辛酉¶
上已後五日武原張宗松題於清綺齋¶
#+PROPERTY: JUAN 畧例
<pb:KR4d0074_WYG_000-11a>¶
　　畧例¶
荆公詩註五十巻見晁氏讀書志與是書巻帙相符馬¶
　氏通考稱十五巻盖傳冩者偶倒其文耳陳氏云參¶
　政眉山李壁季章譔謫居臨川時所作助之者曾極¶
　景建魏鶴山作序¶
王逸注騷李善注選皆分疏於句下未有譏其横隔者¶
　後人注杜始變其例并注於全詩之後是書體例不¶
　一或分注或總注或用圈隔之或牽連書之悉遵其¶
<pb:KR4d0074_WYG_000-11b>¶
　舊不敢妄為攙易¶
注家多穿鑿附㑹之病又有稠叠蔓引之病李氏捃摭¶
　蒐采務求來歴或字義稍有異同則云公别有所本¶
　或云未詳出處豈有改竄舊文偽造故事以疑悞後¶
　學者乎至於彼此複出李氏亦或不免然一經刪削¶
　便失昔人面目不若仍之為愈¶
改壯月為牡丹疑木刋為水利勘書所以貴闕疑也然¶
　元刋不逮宋槧也是翁屢言之是書間有顯然訛脱¶
<pb:KR4d0074_WYG_000-12a>¶
　處悉取四庫書校正惟釋典道藏揷架所無未敢增¶
　易一字¶
薛夢符之補注杜集黃學臯之補注蘇集類皆自為一¶
　書是書補注或綴巻末或附詩後今悉仍其舊惟低¶
　一字以别之¶
原本尚有劉須溪評㸃品藻甲乙容有未當且雜亂注¶
　中觀者目眩今並芟之使李注孤行更覺心目開朗¶
詩集之前例有年譜杜韓蘇諸家皆然荆公獨無或以¶
<pb:KR4d0074_WYG_000-12b>¶
　為請予曰李氏于題下或標年月或引時事姓名必¶
　著官爵必書其于公生平出處兄弟朋友親屬過從¶
　離合之迹亦畧可考焉予聞見淺尠未敢為續貂之¶
　舉止彷杜韓蘇三家例附宋史本傳于巻首知人論¶
　世請竢後賢¶
詩中先後序次與世俗所行臨川集本亦無大異但俗¶
　本遺漏甚多古詩如八巻中鳯凰山第二首十二巻¶
　中揚雄第一首十五巻中寓言第四首第六首第七¶
<pb:KR4d0074_WYG_000-13a>¶
　首第八首第十首第十三首二十巻中澶州一首寄¶
　平甫弟衢州道中一首二十一巻寄慎伯筠以下十¶
　三首河北民以下二首律詩如二十五巻中次韻張¶
　子野秋中乆雨晚晴以下五首三十六巻中次韻王¶
　禹玉平戎慶捷一首三十七巻得孫正之詩因寄呈¶
　曾子固至末凡三十首四十巻中春怨一首宫詞一¶
　首四十六巻中雜詠第六首四十八巻中晩春以下¶
　七首子貢一首通計古今體詩七十二首皆此本所¶
<pb:KR4d0074_WYG_000-13b>¶
　有而俗本所無也惟五古中車螯一首及信陵坊有¶
　籠山樂官一首五律中致仕邵少卿挽詞二首則俗¶
　本載之而此本反缺因彷草堂詩箋逸詩拾遺之例¶
　附録于末又七律中偶成二首李氏逸去其一而附¶
　注于寄曾子固詩下或疑中四句重用之故然題下¶
　及目録内仍作二首豈李氏原未嘗刪而刋書者誤¶
　去之與不敢妄增亦列之于補遺中¶
通行臨川集本詩題毎有增損字句亦多異同或如魯¶
<pb:KR4d0074_WYG_000-14a>¶
　魚亥豕亟當改正或如别風淮雨無嫌並存遽數之¶
　不能終也意欲倣朱子之于韓文别為考異一巻卒¶
　卒未暇姑俟諸異日云¶
李氏之注王詩猶施氏之注蘇詩任氏之注黃陳二家¶
　詩也山谷後山詩注尚有前明雕板東坡詩注則宋¶
　漫堂先生獲宋槧本刋行于吳中今遂家有其書矣¶
　獨是書絶無僅有近代儲藏之家若絳雲若傳是俱¶
　不列其目華山馬氏至晩嵗始得之故道古樓書目¶
<pb:KR4d0074_WYG_000-14b>¶
　亦未之載衎齋沒後復隨雲烟飄蕩流轉數姓歸予¶
　插架因念吾鄉姚叔祥有言藏書家但知秘惜為藏¶
　不知傳布為藏遂繕冩雕印公諸同好覽者勿易視¶
　之¶
宋漫堂先生所得宋槧施注原闕一十二巻其存者又¶
　多殘脱雖經時賢補綴究非昔人完書識者不無憾¶
　焉是書首尾完好不為蟫蝕䑕齧殆有神物䕶持惟¶
　巻端失去魏鶴山序一篇第三十巻第五十巻失去¶
<pb:KR4d0074_WYG_000-15a>¶
　兩末頁訪求數年無從鈔録與昔之刻山谷詩注者¶
　失去鄱陽許尹一序又失去題下注脚二頁髣髴同¶
　符亦一異也俟訪得之當即補入¶
開雕於庚申臘月蕆事於辛酉夏五縱臾剞劂鳩工而¶
　飭材者倪子東銘(大成/)也往來商𣙜析疑而辯譌者¶
　許子初筠(昂霄/)也至於讐校之勞余獨任之而某書¶
　某篇代余檢覓則塾師朱子學顔(以發/)暨(誾諤/)兩兒¶
　與有力焉例得附書¶
